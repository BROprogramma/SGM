<!DOCTYPE html>
<html lang="nl">

<head>
  <meta content="text/html; charset=utf-8" http-equiv="content-type">
  <meta name="viewport" content="width=device-width, initial-scale=1, shrink-to-fit=no">
  <link rel='shortcut icon' type='image/x-icon' href='https://tools.geostandaarden.nl/respec/media/logos/Geonovum.ico' />
  <link rel="stylesheet" type="text/css" href="localstyle.css" />
  <title>BRO Gegevenscatalogus Bodem- en grondwatertrappenkaart</title>
  <script class="remove" src="config.js"></script>
  <script class='remove' src='https://tools.geostandaarden.nl/respec/builds/respec-geonovum.js' async></script>
</head>

<body>
  <section id='abstract'>
    <p></p>
  </section>
  <section id='sotd'>
    <p>Het voorliggende document is nog niet vastgesteld door het Ministerie van Infrastructuur en Milieu. Op 7 juli 2017 is
      de conceptversie verstuurd naar Geonovum. Die conceptversie is, behoudens kleine redactionele verschillen, gelijk aan
      dit document.</p>
  </section>
  <section id='inleiding'>
    <h2>Inleiding</h2>
    <section id='doel-en-doelgroep' class='generic' data-include='https://docs.geostandaarden.nl/bro/gen/doel-en-doelgroep.html'></section>
    <section id='samenhang-met-andere-documentatie' class='generic' data-include='https://docs.geostandaarden.nl/bro/gen/samenhang-met-andere-documentatie.html'></section>
    <section id="inleiding-specifiek">
      <p>Deze documenten hangen samen zoals hieronder afgebeeld.</p>
      <figure id='image001'><img src='media/fig1smg.png' width="600" />
        <figcaption>Samenhang tussen documentatie
        </figcaption>
      </figure>
    </section>
    <section id="leeswijzer">
      <h3>Leeswijzer</h3>
      <p>Hoofdstuk 1 geeft het doel en de doelgroep, de samenhang met andere documenten en de versiehistorie van deze catalogus.</p>
      <p>Hoofdstuk 2 behandelt enkele algemene aspecten van het BRO-systeem en behandelt begrippen van algemene aard.</p>
      <p>Hoofdstuk 3 legt uit wat het model bodem- en grondwater-trappenkaart is, wat de plaats is van het object in de gegevenssystematiek
        van de BRO en vertelt wat de benadering is geweest bij het opstellen van de gegevensdefinitie.</p>
      <p>Hoofdstuk 4 geeft de definitie van het registratieobject, van de delen waaruit het is opgebouwd, de entiteiten, en
        van de eigenschappen van die delen, de attributen.</p>
      <p>Hoofdstuk 5 ten slotte geeft de definitie van de codelijsten waarnaar in hoofdstuk 4 verwezen wordt.</p>
    </section>
  </section>
  <section id='algemene-kenmerken-en-begrippen' data-include='https://docs.geostandaarden.nl/bro/gen/algemene-kenmerken-en-begrippen.html'
    class='generic'></section>
  <section id="bodemkundig-model-nl">
    <h2>Bodemkundig model van Nederland</h2>
    <section id="bodem-en-bodemkartering">
      <h3>Bodem en bodemkartering</h3>
      <p>De bodem is het buitenste deel van de aarde. Het materiaal waaruit de bodem bestaat (het moedermateriaal of uitgangsmateriaal)
        is in ons land grotendeels van elders aangevoerd, o.a. door de wind (löss, dekzand, stuifzand, duinzand), de rivieren
        (rivierklei en –zand), de zee (zeeklei en –zand) en door het landijs (smeltwaterafzettingen, keileem), soms is het
        ter plaatse ontstaan (veen).</p>
      <figure id="fig2">
        <img src="media/fig2.png" width="600" />
        <figcaption>Drie bodemeenheden in hun landschappelijk verband. De eenheden op de rug, op de helling en in het dal zijn verschillend.
          Elke eenheid (I, II en III) wordt op de bodemkaart onderscheiden met een eigen code en kleur. Onder het diagram
          een schematische voorstelling van de bodemprofielen van de drie eenheden.</figcaption>
      </figure>
      <p>Door veranderingen in de sedimentatie vertoont het moedermateriaal vaak een zekere gelaagdheid. Onder invloed van uitwendige
        omstandigheden treedt bodemvorming op, waarbij veranderingen in het moedermateriaal ontstaan door omzetting, uitspoeling
        en ophoping van minerale en organische stoffen . Elke grond heeft dus als gevolg van de afzetting en van de bodemvorming
        een opeenvolging van min of meer horizontale lagen, die verschillen in samenstelling en eigenschappen. Deze lagen
        heten horizonten. Samenstelling, dikte en opeenvolging van horizonten –het bodemprofiel- verschillen per grond. Gronden
        met een ongeveer gelijk bodemprofiel beschouwt men als een eenheid (Simonson, 1968). Bij de bodemkartering stelt
        men door boringen de bodemeenheden vast en bepaalt op basis van overeenkomsten en verschillen tussen (groepen van)
        bodemprofielen de grenzen van die eenheden. Verschillen in bodemgesteldheid en landschap gaan vaak samen, omdat beide
        zijn ontstaan onder invloed van dezelfde uitwendige omstandigheden (fig. 1). Dit is bij de bodemkartering van groot
        belang, omdat het daardoor mogelijk is met betrekkelijk weinig boringen de grenzen tussen de verschillende gronden
        op te sporen en in kaart te brengen (Schelling et al., 1975).</p>
    </section>
    <section id="bodemkaart-als-bodemkundig-model">
      <h3>De bodemkaart als bodemkundig model</h3>
      <p>De Bodemkaart van Nederland, schaal 1 : 50 000 vormt de basis voor het bodemkundig model in de Basisregistratie Ondergrond.
        De kaart geeft voor het landelijk gebied door middel van kaartvlakken informatie over de bodemopbouw en bodemkenmerken
        tot een diepte van ca. 1,2 m-mv. (Steur en Heijink, 1991). Elk kaartvlak of object bevat een code voor de bodemeenheid
        en een code voor de grondwatertrap. De bodemkaart is een 2-dimensionaal model dat de bodem als profile tot 1,2 m
        –mv beschrijft, waarmee het impliciet voor een deel 3D eigenschappen meekrijgt.</p>
      <section id="indeling-bodemeenheden">
        <h4>Indeling bodemeenheden</h4>
        <p>Een bodemeenheid verstrekt informatie over belangrijke kenmerken van het bodemprofiel tot een diepte van ca. 1,2
          m-mv. De hoofdindeling van de bodemeenheden is in hoofdlijnen een indeling naar grondsoort. De verdere onderverdeling
          in hoofdklassen sluit nauw aan bij die van het Systeem van Bodemclassificatie voor Nederland (De Bakker en Schelling,
          1989) tot en met het niveau van de subgroep. Dit niveau is in de legenda naamgevend. De hoofdklassen worden op
          de bodemkaart gecodeerd met één of twee hoofdletters. De volgende hoofdklassen worden onderscheiden:</p>
        <ul>
          <li>Veengronden (code V);</li>
          <li>Moerige gronden (code W);</li>
          <li>Podzolgronden (codes Y en H);</li>
          <li>Brikgronden (code B);</li>
          <li>Dikke eerdgronden (codes EZ, EL en EK);</li>
          <li>Kalkloze zandgronden (code Z...);</li>
          <li>Kalkhoudende zandgronden (code Z...A);</li>
          <li>Kalkhoudende bijzonder lutumarme gronden (code S...A);</li>
          <li>Niet-gerijpte minerale gronden (code MO-zeeklei; RO-rivierklei);</li>
          <li>Zeekleigronden (code M);</li>
          <li>Rivierkleigronden (code R);</li>
          <li>Oude rivierkleigronden (code KR);</li>
          <li>Leemgronden (code L);</li>
          <li>Mariene afzettingen ouder dan pleistoceen (code MA, MK, MZ);</li>
          <li>Fluviatiele afzettingen ouder dan pleistoceen (code FG, FK);</li>
          <li>Kalksteenverweringsgronden (code KM, KK, KS);</li>
          <li>Ondiepe keileemgronden (code KX);</li>
          <li>Overige oude kleigronden (code KT);</li>
          <li>Grindgronden (code G).</li>
        </ul>
        <p>De gronden worden in de legenda verder onderverdeeld naar o.a. aard en textuur van de bovengrond, de gelaagdheid
          in het bodemprofiel, veensoort bij veengronden, voorkomen van hydromorfe kenmerken en de aanwezigheid van kalk
          in het profiel. Deze onderverdeling wordt in de code aangegeven met letters en cijfers (bijvoorbeeld Hn21: veldpodzolgronden
          in leemarm en zwak lemig fijn zand, of Zn23: vlakvaaggronden in lemig fijn zand). Met lettertoevoegingen aan het
          begin en aan het eind van de code worden specifieke kenmerken van de bovengrond en ondergrond aangeduid (bijvoorbeeld
          kHn21: veldpodzolgronden met een kleidek (k...) of Hn21x: veldpodzolgronden met keileem in de ondergrond, beginnend
          tussen 40 en 120 cm (...x).</p>
      </section>
      <section id="indeling-grondwatertrappen">
        <h4>Indeling grondwatertrappen</h4>
        <p>De diepte en fluctuatie van het grondwater wordt aangegeven met grondwatertrappen (Gt). De indeling is gebaseerd
          op de gemiddeld hoogste (GHG) en de gemiddeld laagste (GLG) grondwaterstand. Deze grootheden geven de hoogte beneden
          maaiveld tot waar, onder gemiddelde weersomstandigheden, de grondwaterstand in de winter stijgt en in de zomer
          daalt. De grondwaterstand heeft gedurende het jaar een golfvormig verloop, met meestal in de winter de hoogste
          en aan het eind van de zomer de laagste standen. Jaarlijkse verschillen in neerslag en verdamping en hun verdeling
          over het jaar veroorzaken jaarlijkse verschillen in grootte van de fluctuatie en in het tijdstip waarop de grondwaterstand
          begint te dalen of te stijgen. Behalve het weer zijn ook de hydrologische situatie (af- en ontwatering, kwel en
          wegzijging) en de bodemgesteldheid (doorlatendheid en bergend vermogen) mede bepalend voor de grootte van de fluctuatie
          (Steur en Heijink, 1991).</p>
        <p>Bij de start van de karteringen voor de Bodemkaart, schaal 1 : 50 000, in 1960, werden zeven Gt’s onderscheiden (Gt
          I – VII). Nadien is de indeling geleidelijk geëvolueerd. In 1977 kwam er een onderverdeling bij de Gt II, III,
          V en VII (tabel#). En in 1988 is de legenda uitgebreid met een aantal toevoegingen (Ten Cate et al, 1995). Met
          deze toevoegingen voor de Gt-code worden specifieke situaties aangegeven, zoals Gt’s bij gronden in uiterwaarden
          (b...). Deze gronden hebben gedurende lange perioden een ‘normaal’ grondwaterstandsverloop, maar raken bij hoge
          rivierstanden periodiek overstroomd. Ook situaties met langdurige plasvorming (w...) en schijnspiegels (s...) door
          de aanwezigheid van slecht doorlatende lagen in het bodemprofiel worden met toevoegingen apart onderscheiden.</p>
        <table>
          <caption>Overzicht van de grondwatertrappenindeling voor de bodemkaart van Nederland, schaal 1 : 50 000 in 1960, 1977 en
            1988. De letters bij de indeling van 1988 hebben de volgende betekenis: b = buitendijks; s = schijnspiegels en
            w = langdurige plasvorming.</caption>
          <colgroup>
            <col width="20%"></col>
            <col width="20%"></col>
            <col width="20%"></col>
            <col width="20%"></col>
            <col width="20%"></col>
          </colgroup>
          <tr>
            <th colspan="3" style="text-align: center;">Code grondwatertrap</th>
            <th>GHG</th>
            <th>GLG</th>
          </tr>
          <tr>
            <th>1960</th>
            <th>1977</th>
            <th>1988</th>
            <th>cm-mv.</th>
            <th>cm-mv.</th>
          </tr>
          <tr>
            <td>I</td>
            <td>I</td>
            <td>(b,w) I</td>
            <td>&lt; 40</td>
            <td>&lt; 50</td>
          </tr>
          <tr>
            <td>II</td>
            <td>II</td>
            <td>(b,w) II</td>
            <td>&lt; 40</td>
            <td>50 - 80</td>
          </tr>
          <tr>
            <td>&nbsp;</td>
            <td>IIb</td>
            <td>(b) IIb</td>
            <td>25 - 40</td>
            <td>50 - 80</td>
          </tr>
          <tr>
            <td>III</td>
            <td>III</td>
            <td>(b,w) III</td>
            <td>&lt; 40</td>
            <td>80 - 120</td>
          </tr>
          <tr>
            <td>&nbsp;</td>
            <td>IIIb</td>
            <td>(b) IIIb</td>
            <td>25 - 40</td>
            <td>80 - 120</td>
          </tr>
          <tr>
            <td>IV</td>
            <td>IV</td>
            <td>(b) IV</td>
            <td>40 - 80</td>
            <td>80 - 120</td>
          </tr>
          <tr>
            <td>V</td>
            <td>V</td>
            <td>(b,s,w) V</td>
            <td>&lt; 40</td>
            <td>&gt; 120</td>
          </tr>
          <tr>
            <td>&nbsp;</td>
            <td>Vb</td>
            <td>(b,s) Vb</td>
            <td>25 - 40</td>
            <td>&gt; 120</td>
          </tr>
          <tr>
            <td>VI</td>
            <td>VI</td>
            <td>(b,s) VI</td>
            <td>40 - 80</td>
            <td>&gt; 120</td>
          </tr>
          <tr>
            <td>VII</td>
            <td>VII</td>
            <td>(b,s) VII</td>
            <td>80 - 140</td>
            <td>&gt; 120</td>
          </tr>
          <tr>
            <td>&nbsp;</td>
            <td>VIII</td>
            <td>(b,s) VIII</td>
            <td>&lt; 140</td>
            <td>&gt; 160</td>
          </tr>
        </table>
        <p>Elk object in het bodemkundige model heeft een opnamedatum. Aan de hand daarvan kan worden nagegaan welke Gt-indeling
          geldt. De Gt is als eigenschap van ieder bodemkaartvlak opgenomen.</p>
      </section>
      <section id="inventarisatiemethoden">
        <h4>Inventarisatiemethoden</h4>
        <p>Rond 1960 is Stiboka in Zeeland gestart met de landelijke kartering van de bodem op schaal 1 : 50 000. De kaart is
          uitgegeven per kaartblad van de topografische kaart, schaal 1 : 50 000, met daarbij een toelichting in boekvorm.
          Door de aanpak per kaartblad verschilt de periode van opname van blad tot blad (fig. 2). Het veldwerk voor het
          laatste kaartblad is in 1995 afgerond. De bodemkaart is als GIS-bestand beschikbaar (versie 1). Hiervoor zijn de
          analoge kaarten gedigitaliseerd. Na de eerste opname zijn vanaf 2010 fragmenten van de kaart geactualiseerd. De
          inventarisatiemethode bij de actualisatie wijkt af van de methode die bij de eerste opname is gehanteerd.</p>
        <section id="uitgebreide-veldverkenning">
          <h5>Uitgebreide veldverkenning voor de eerste opname van de bodemkaart</h5>
          <p>Voor de eerste opname van de bodemkaart is een uitgebreide veldverkenning uitgevoerd. Afhankelijk van de ingewikkeldheid
            van het bodempatroon, zijn voor de kaartschaal 1 : 50 000 10 tot 25 grondboringen per 100 ha verricht. Bij elke
            boring is een zgn. boormonsterbeschrijving opgesteld. Daarbij beschrijft de karteerder kenmerken die ontstaan
            zijn door bodemvorming en schat hij van elke laag o.a. het gehalte aan organische stof en koolzure kalk, het
            lutumgehalte en leemgehalte en de grofheid van het zand. De schattingen worden geijkt en gevalideerd door grondmonsteronderzoek.
            Aan de hand van deze boormonsterbeschrijvingen en allerlei landschappelijke kenmerken (o.a. reliëf en verschillen
            in vegetatie) zijn de eenheden op kaart ingetekend. De kaartschaal bepaalt mede de mate van detail waarmee de
            bodemgesteldheid kan worden weergegeven. Om druktechnische redenen en vanwege de leesbaarheid van de kaart zijn
            de afmetingen van kaartvlakken aan minimumgrenzen gebonden. Voor de kaartschaal 1 : 50 000 gold bij de eerste
            uitgave ca. 10 ha aanvankelijk als kleinste afmeting (1 cm2 op de kaart = 25 ha in het terrein). Later is de
            minimum oppervlakte verminderd naar ca. 5 ha. De beschrijving van de eenheden op de bodemkaart, schaal 1 : 50
            000, is daarom ruim van inhoud.</p>
          <p>Bij de eerste opname van de bodemeenheden zijn gelijktijdig ook grondwatertrappen in kaart gebracht. Hiervoor worden
            bij de voorbereiding uit grondwaterstandsgegevens van de in het karteringsgebied gelegen grondwaterstandsbuizen
            met een voldoend representatieve ligging de GHG’s en GLG’s berekend. Zij vormen het referentieniveau voor de
            schatting van deze grootheden bij de boorlocaties. De schattingen bij de boorlocaties zijn mogelijk met behulp
            van profiel- en veldkenmerken (van Heesen, 1971; Van Wallenburg, 1973). Voorbeelden van profielkenmerken zijn:
            profielopbouw (gelaagdheid), bodemvorming (vooral gleyverschijnselen, zoals roest en grijze vlekken), structuurverloop,
            rijping, doorlatendheid van de ondergrond en de grondwaterstand op het tijdstip van de kartering. </p>
          <p>Veldkenmerken zijn o.a. natuurlijke vegetatie, bodemgebruik, (micro)reliëf, afwaterings- en ontwateringstoestand
            en aanwezigheid van greppels en drains. De schattingen worden verder ondersteund met zgn. gerichte opnames van
            grondwaterstanden. Daartoe wordt in een groot aantal boorgaten verspreid over het karteringsgebied, de grondwaterstand
            gemeten op het moment dat op de referentiepunten de grondwaterstand het GHG- of GLG-niveau bereikt. De op dat
            zelfde tijdstip gemeten grondwaterstand is een benadering van de GHG of de GLG op dat punt. De begrenzing van
            de grondwatertrappen valt vaak samen met de begrenzing van een bodemobject. </p>
          <p>De basis waarop het kaartbeeld werd vastgelegd werd gevormd door de topografische kaart, schaal 1 : 50 000, verstrekt
            door de Topografische Dienst. Voor de eerste uitgave is deze basiskaart vereenvoudigd. Rond 1980 is gestart met
            proeven voor het digitaliseren van de kaartbeelden. Er was toen nog geen GIS-bestand met de topografische kaart
            beschikbaar, zodat bij het digitaliseren niet gecontroleerd kon worden op de juiste afstemming met de topografie,
            zoals die later in GIS-bestanden beschikbaar kwam. Hierdoor kan de aansluiting van de begrenzing van oppervlaktewater
            in het bodemkundige model lokaal afwijken van de begrenzing in GIS-bestanden met de topografie.</p>
          <figure id="fig3">
            <figcaption>Overzicht van jaar van opname eerste uitgave van de bodemkaart en van de actualisaties</figcaption>
            <img src="media/fig3.png" width="600" />
          </figure>
        </section>
        <section id="digitale-bodemkartering">
          <h5>Digitale bodemkartering voor de actualisatie van de bodemeenheden</h5>
          <p>In 2010 is gestart met de actualisatie van de informatie op de bodemkaart. Deze activiteit richt zich vooral op
            bodemtypen en gegevens die door het landgebruik en de daarbij behorende ontwatering aan verandering onderhevig
            zijn. Bij veengronden bijvoorbeeld is sprake van geleidelijke oxidatie en afbraak van het organische materiaal,
            waardoor de veenlagen slinken of zelfs geheel verdwijnen. De actualisatie richt zich daarom op specifieke bodemtypen.</p>
          <p>In de periode 2010 – 2014 is de bodemkaart van de gebieden met veengronden geactualiseerd (de Vries, et al, 2014)en
            in 2016 in Noord- en Zuid-Holland de bodemkaart van de gebieden met kleigronden die een slappe, ongerijpte ondergrond
            hebben (fig. 2). De actualisatie wordt steeds uitgevoerd met behulp van ‘Digitale Bodemkartering’ (DBK). Dit
            is een methode waarin met statistische modellen bodemkaarten worden gemaakt, gebruikmakend van veldwaarnemingen
            van de bodem op punten en gebied dekkende kaarten van hulpvariabelen, zoals reliëf, grondwaterstanddiepte en
            landgebruik. Vanwege de kosten en de doorlooptijd is voor deze methode gekozen in plaats van de karteringsmethode
            die gehanteerd is bij de eerste opname van de bodemkaart. Bij DBK is het benodigde aantal boringen per oppervlakte-eenheid
            geringer en worden de patronen via ruimtelijke interpolatie verkregen. Dit bespaart tijd en kosten.</p>
          <p>Op hoofdlijnen omvat de werkwijze bij DBK de volgende onderdelen:</p>
          <ul>
            <li>Analyse van de beschikbare gegevens in het Bodemkundig InformatieSysteem (BIS) van WenR (Alterra). Hierbij gaat
              het vooral om recente boorbeschrijvingen. In de toekomst worden de boorbeschrijvingen beschikbaar in de BRO
              hier eveneens bij betrokken;</li>
            <li>Dataverzameling. Na het opstellen van een dataverzamelingsplan worden in het veld aanvullende grondboringen verricht
              voor het opstellen van boorbeschrijvingen;</li>
            <li>Creëren GIS-bestanden met hulpvariabelen. Om met behulp van DBK bodemkaarten te vervaardigen, zijn GIS-bestanden
              nodig met gebiedskenmerken die gerelateerd kunnen zijn aan de bodemkenmerken die in kaart gebracht worden;</li>
            <li>Fitten model voor de ruimtelijke voorspelling van bodemkenmerken. Hierbij wordt naar de beste relatie gezocht
              tussen kenmerken ter plekke van de boorlocaties en één of meer hulpvariabelen;</li>
            <li>Creëren ruimtelijke verbreiding van de kenmerken;</li>
            <li>Valideren voorspellingen;</li>
            <li>Toekennen bodemtype op basis van de ruimtelijke voorspellingen van bodemkenmerken;</li>
            <li>Geactualiseerde fragmenten toevoegen aan het landelijke bestand van de bodemkaart.</li>
          </ul>
        </section>
        <section id="werkwijze-actualisatie">
          <h5>Werkwijze bij de actualisatie van de Gt-informatie</h5>
          <p>Het grondwaterstandsverloop is, net als de informatie over de aanwezigheid en dikte van veen, aan verandering onderhevig.
            Door cultuurtechnische ingrepen wordt in gebieden de ontwatering aangepast aan de eisen voor het landgebruik.
            Veelal wil men hiermee de perioden met te natte omstandigheden voor landbouwkundig gebruik beperken. In gebieden
            met natuur gaat het juist vaak om ingrepen voor vernatting. In de afgelopen jaren is vanwege deze ingrepen ook
            de Gt-informatie geactualiseerd. Dit is in twee projecten gerealiseerd. Een project voor de zandgebieden, aangegeven
            met ‘hoog Nederland’ en project voor de klei en veengebieden, aangeduid met ‘laag-Nederland’. Bij beide projecten
            zijn bij de actualisatie de begrenzing van de kaartvlakken niet aangepast.</p>
          <p>Voor de zangronden in hoog Nederland is in 2004 een methodiek ontwikkeld om de G×G (GHG, GVG en GLG) te voorspellen
            (en daarmee de grondwatertrap) op locaties die deel uitmaken van een fijn grid met een ruimtelijk resolutie van
            25 bij 25 meter (De Gruijter et al., 2004). Deze voorspellingen zijn gebaseerd op een groot aantal grondwaterstandsmetingen,
            zie ook Van Kekem et al. (2005). Voor elk gridpunt zijn niet één maar 300 mogelijke G×G's voorspeld met geostatistische
            simulatie. Deze voorspellingen worden realisaties genoemd. De realisaties weerspiegelen onze onzekerheid over
            de G×G op de gridpunten. Hoe groter de variatie in G×G tussen de realisaties des te groter onze onzekerheid over
            de werkelijke G×G. De vlakken van de bodemkaart 1:50.000 bevatten veelal verouderde grondwatertrapinformatie.
            Om de Gt-kaart te actualiseren naar de periode van de Gd-kartering is per kaartvlak van de bodemkaart de meest
            voorkomende Gt bepaald (Stuyt, et al, 2016).</p>
          <p>In laag-Nederland waarvoor nog geen Gd-kaart beschikbaar was is in 2014 de Gt geactualiseerd door middel van een
            gestratificeerde steekproef (Hoogland, et al, 2014). Het gebied is onderverdeeld in deelgebieden, dat noemen
            we stratificatie. We stratificeren omdat we voor deelgebieden afzonderlijk informatie willen verstrekken. De
            actualisatie richt zich op het kwantificeren van de actuele inhoud van de kaarteenheden van de bestaande grondwatertrappenkaart,
            schaal 1:50.000. We onderscheiden daarbinnen gebieden met stagnerende lagen en gebieden waar na uitvoering van
            de landelijke bodemkartering is ingegrepen in de waterhuishouding in het kader van een landinrichtingsproject.
            Na samenvoeging van kleine ruimtelijke eenheden bedraagt het totaal aantal strata 59. Per stratum is met een
            steekproef informatie verzameld over GHG en GLG, waarmee de grondwatertrappen zijn bepaald.</p>
          <p>literatuur - literatuurlijst volgt nog</p>
        </section>
      </section>
    </section>
  </section>
  <section id="domeinmodel">
    <h3>Domeinmodel</h3>
    <section data-include="https://docs.geostandaarden.nl/bro/gen/domeinmodel-gen.html" class="generic">
    </section>
    <section id="domeinmodel-smg">
      <h4>Domeinmodel Bodem- en grondwatertrappenkaart</h4>
      <figure id="domeinmodel-smg" class="scalable">
        <img src="data/uml.svg">
        <figcaption>Domeinmodel Bodem- en grondwatertrappenkaart</figcaption>
      </figure>
    </section>
  </section>
  <!--<section id="catalogus" data-include="data/bro-gmm-cat.html" class="normative"></section>-->
</body>

</html>